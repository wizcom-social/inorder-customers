---
title: Οδηγός για φιλοδώρημα
description: Οδηγός για φιλοδώρημα
summary: Οδηγός για φιλοδώρημα
date: 2025-04-07T10:31:00+03:00
lastmod: 2025-04-07T10:31:00+03:00
draft: false
weight: 3580
toc: true
seo:
  noindex: false
  title: Οδηγός για φιλοδώρημα
  description: Οδηγός για φιλοδώρημα
tags: []
contributors:
  - wizcom
---
**Έκδοση: InOrder.8.00.0078.2025.03.24.1600**
Στην έκδοση αυτή προστέθηκε η δυνατότητα προσθήκης φιλοδωρημάτων στις παραγγελίες, τόσο για πληρωμές με μετρητά όσο και μέσω EFTPOS. Η συγκεκριμένη λειτουργία είναι διαθέσιμη αποκλειστικά για τις εγκαταστάσεις του παρόχου και δεν υποστηρίζεται από τις ταμειακές μηχανές.
Παρακάτω παρουσιάζεται η λειτουργία της νέας δυνατότητας καθώς και τα σημεία που απαιτούν προσοχή κατά τη διαδικασία.
Αρχικά, η επιλογή για την προσθήκη φιλοδωρήματος έχει ενσωματωθεί στους τρόπους πληρωμής, στο κάτω δεξί μέρος του πληκτρολογίου, όπως φαίνεται στην ακόλουθη εικόνα.

![](/images/filodor-01.jpg)

Το κουμπί λειτουργεί σε κατάσταση toggle, δηλαδή:

* Πατώντας το μία φορά, παραμένει ενεργό μέχρι να το πατήσουμε ξανά για να το απενεργοποιήσουμε ή μέχρι να κλείσει η φόρμα πληρωμής.
* Όταν η φόρμα πληρωμής κλείσει, το κουμπί επιστρέφει στην προεπιλεγμένη ανενεργή κατάσταση.
* Όταν είναι ενεργό, αλλάζει χρώμα, όπως φαίνεται στην παρακάτω εικόνα.

![](/images/filodor-02.jpg)

Αφού έχουμε επιλέξει το κουμπί και ορίσουμε τον τρόπο πληρωμής, πατώντας ΟΚ για να συνεχίσουμε τη συναλλαγή, εμφανίζεται μια νέα φόρμα για την εισαγωγή του φιλοδωρήματος.

* Υπάρχουν προκαθορισμένες ποσοστιαίες επιλογές, βασισμένες στην αξία της παραγγελίας.
* Μπορούμε επίσης να εισάγουμε το ποσό χειροκίνητα.
  {{< callout context="tip" title="Προσοχή:" icon="outline/rocket" >}}
  Ορισμένα τερματικά EFTPOS δεν υποστηρίζουν φιλοδώρημα πάνω από ένα συγκεκριμένο ποσό.
  {{< /callout >}}
* Σε αυτή την περίπτωση, αν αποσταλεί υψηλότερο ποσό από το InOrder, το EFTPOS θα εμφανίσει μήνυμα που θα επιτρέπει είτε την τροποποίηση της αξίας του φιλοδωρήματος είτε την ακύρωση της συναλλαγής.

![](/images/filodor-03.jpg)

Το πρόγραμμα **δεν επιτρέπει** την εισαγωγή μηδενικού ποσού για φιλοδώρημα. Αν προσπαθήσουμε να εισάγουμε **0**, εμφανίζεται το παρακάτω μήνυμα, όπως φαίνεται στην εικόνα.

![](/images/filodor-04.jpg)

Νέο πεδίο στη λίστα συναλλαγών:

* Στη λίστα με τις συναλλαγές, έχει προστεθεί ένα νέο πεδίο στη δεξιά πλευρά, το οποίο εμφανίζει το φιλοδώρημα για κάθε συναλλαγή ξεχωριστά.
* Επιπλέον, εμφανίζεται και το σύνολο των φιλοδωρημάτων, όπως φαίνεται στην παρακάτω εικόνα.

![](/images/filodor-05.jpg)
