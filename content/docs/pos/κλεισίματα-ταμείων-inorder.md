---
title: Κλεισίματα ταμείων InOrder
description: Kλείσιμο ταμείων υπαλλήλων, διαθέσιμες αναφορές , κλείσιμο ημέρας.
summary: Kλείσιμο ταμείων υπαλλήλων, διαθέσιμες αναφορές , κλείσιμο ημέρας.
date: 2025-06-26T13:52:00+03:00
lastmod: 2025-06-26T13:52:00+03:00
draft: false
weight: 3220
toc: true
seo:
  noindex: false
  title: Κλεισίματα ταμείων InOrder
  description: Kλείσιμο ταμείων υπαλλήλων, διαθέσιμες αναφορές , κλείσιμο ημέρας.
tags: []
contributors:
  - wizcom
---
Σε αυτόν τον οδηγό θα δούμε τον σωστό τρόπο για το κλείσιμο των ταμείων των υπαλλήλων, τις διαθέσιμες αναφορές στο InOrder, καθώς και τη διαδικασία για το κλείσιμο ημέρας.

## Κλείσιμο Ταμείου Υπαλλήλου

Πριν προχωρήσουμε στο κλείσιμο του ταμείου ενός υπαλλήλου, είναι απαραίτητο να έχουν ολοκληρωθεί και κλείσει όλες οι παραγγελίες που του έχουν χρεωθεί. Αυτό διασφαλίζει ότι τα ποσά και οι αναφορές που θα εμφανίζονται είναι ακριβή και αντιπροσωπευτικά. Επιπλέον, θα πρέπει να έχουν κλείσει και οι βάρδιες των υπαλλήλων των οποίων επιθυμούμε να κλείσουμε τα ταμεία. 

**Πρόσβαση στη Διαχείριση InOrder**
Ακολούθως, πηγαίνουμε στο κεντρικό μενού και επιλέγουμε την καρτέλα `Διαχείριση`, που βρίσκεται επάνω αριστερά. Εκεί, πατάμε το σύμβολο του `inOrder`, το οποίο λειτουργεί σαν κουμπί.

![](/images/kleis-ta-01.jpg)

Μόλις πατήσουμε το κουμπί, ανοίγει μια φόρμα με όλους τους χρήστες του καταστήματος. Από τη λίστα επιλέγουμε τον **χρήστη που διαθέτει δικαιώματα για το κλείσιμο ταμείων**. Ο χρήστης και ο κωδικός πρόσβασης σας έχει ήδη γνωστοποιηθεί από το τεχνικό τμήμα.

Στο παρακάτω παράδειγμα, χρησιμοποιείται ο χρήστης `εκπαίδευση`.

![](/images/kleis-ta-02.jpg)

Αφού συνδεθούμε επιτυχώς, το σύστημα μας επιστρέφει στο κεντρικό μενού.
Επαναλαμβάνουμε την πρόσβαση στην επιλογή `Διαχείριση` (επάνω αριστερά), και διακρίνουμε το σύμβολο του `inOrder` έχει γίνει λευκό που μας υποδεικνύει ότι είμαστε στην λειτουργία ταμείων και από εκεί επιλέγουμε:
`Τέλος Ημέρας` ➝ `Αναφορές Βαρδιών`
όπως φαίνεται και στην παρακάτω εικόνα.
{{< callout context="caution" title="ΠΡΟΣΟΧΗ!" icon="outline/alert-triangle" >}}
Το σύμβολο του inOrder πρέπει να είναι λευκό για να μπορέσουμε να κάνουμε σωστά την διαδικασία.
{{< /callout >}}

![](/images/kleis-ta-03.jpg)

Η συγκεκριμένη φόρμα χρησιμοποιείται για να **κλείνουμε ξεχωριστά την κάθε βάρδια.**
Με το που ανοίξει, μας εμφανίζει τις **σημερινές βάρδιες.** Επιλέγοντας μία από αυτές, βλέπουμε:

* Τα **εισπραχθέντα ποσά**
* Τον **τζίρο κάθε υπαλλήλου**

Η **πρώτη καρτέλα** που εμφανίζεται είναι αυτή των **εισπραχθέντων**, όπου φαίνεται και **το ποσό που πρέπει να παραδώσει κάθε υπάλληλος,** όπως φαίνεται και στην παρακάτω εικόνα.

![](/images/kleis-ta-04.jpg)

Ακολουθεί μια ανάλυση της συγκεκριμένης εικόνας:
**Επιλογή Ημερομηνίας**
Στο επάνω μέρος, επιλέγουμε την ημερομηνία (π.χ. 19 Ιουνίου 2025) για την οποία θέλουμε να δούμε τις βάρδιες των υπαλλήλων.
**Επιλογή Βάρδιας**
Στην αριστερή στήλη εμφανίζονται οι χρήστες που εργάστηκαν την επιλεγμένη ημέρα. Στο παράδειγμα βλέπουμε:

* **ΕΚΠΑΙΔΕΥΣΗ**

  * Έναρξη: 25-06-19 11:22
  * Λήξη: 25-06-20 09:28
    Κάνοντας κλικ πάνω στο όνομα του χρήστη, εμφανίζεται η αναφορά της βάρδιας του.

**Εισπράξεις**
Δείχνει τα συνολικά ποσά που εισπράχθηκαν ανά τύπο πληρωμής:

![](/images/kleis-ta-05.jpg)

{{< callout context="tip" title="Σημείωση:" icon="outline/rocket" >}}

Οι πληρωμές μέσω **eFood** και **Wolt** αφορούν παραγγελίες που έχουν εξοφληθεί μέσα από τις αντίστοιχες πλατφόρμες (online πληρωμή).
Εάν ο πελάτης εξοφλήσει την παραγγελία με **μετρητά κατά την παράδοση**, τότε το ποσό προσμετράται στις **εισπράξεις μετρητών** και όχι στις αντίστοιχες πλατφόρμες.

{{< /callout >}}

## Ταμείο Βάρδιας

Η επόμενη ενότητα δείχνει τι πρέπει να αποδώσει ο υπάλληλος σε μετρητά:

![](/images/kleis-ta-06.jpg)

Εάν η διαφορά είναι **0,00**, το ταμείο παραδόθηκε σωστά. 
Αν εμφανίζεται αρνητική διαφορά (π.χ. **\-404,75 €**), αυτό μπορεί να συμβαίνει όταν κατά το κλείσιμο της βάρδιας έχει οριστεί **μηδενικό ταμείο** από τον υπάλληλο. Στην περίπτωση αυτή, το σύστημα υπολογίζει ως διαφορά το σύνολο των μετρητών που εισπράχθηκαν.

- - -

✅ **Τι να Ελέγξετε:**

* Αν συμφωνεί το ποσό των μετρητών που παραδόθηκαν με τις εισπράξεις.
* Αν υπάρχει διαφορά, να διερευνηθεί πριν το κλείσιμο.
* Αν έχουν καταγραφεί σωστά οι πληρωμές από eFood, Wolt, κάρτα κ.λπ.

Στην επόμενη καρτέλα βλέπουμε τον τζίρο μαζί με τα εισπραχθέντα για την κάθε βάρδια ξεχωριστά.

![](/images/kleis-ta-07.jpg)

Επιλογή Ημερομηνίας
Στο επάνω μέρος, επιλέγουμε την ημερομηνία (π.χ. 19 Ιουνίου 2025) για την οποία θέλουμε να δούμε τις βάρδιες των υπαλλήλων.
Επιλογή Βάρδιας
Στην αριστερή στήλη εμφανίζονται οι χρήστες που εργάστηκαν την επιλεγμένη ημέρα. Στο παράδειγμα βλέπουμε:

* **ΕΚΠΑΙΔΕΥΣΗ**

  * Έναρξη: 25-06-19 11:22
  * Λήξη: 25-06-20 09:28
    Κάνοντας κλικ πάνω στο όνομα του χρήστη, εμφανίζεται η αναφορά της βάρδιας του.

- - -

**Ανάλυση Αναφοράς**
🔹 Επικεφαλίδα Αναφοράς

* **Κατάστημα:** WIZCOM OE
* **Ημερομηνία και Ώρα Εκτύπωσης:** 23/6/2025, 09:14 π.μ.
* **Χρήστης:** TRAINING ΕΚΠΑΙΔΕΥΣΗ
* **Διάρκεια Βάρδιας:** 19/6/2025 11:22 έως 20/6/2025 09:28

**Τζίρος Βάρδιας**
Εμφανίζει την κατανομή των εσόδων ανά τύπο παραγγελίας:

![](/images/kleis-ta-08.jpg)

Ο αριθμός αυτός υποδεικνύει τον **συνολικό αριθμό παραγγελιών** του συγκεκριμένου τύπου που έχουν καταχωρηθεί από τον συγκεκριμένο χρήστη.

📌 **Παράδειγμα:**
**Takeaway (15)** σημαίνει ότι ο χρήστης έχει καταχωρήσει ή εξυπηρετήσει **15 παραγγελίες takeaway.**
 **Εισπράξεις**
Δείχνει τα χρήματα που εισπράχθηκαν ανά μέθοδο πληρωμής:

![](/images/kleis-ta-09.jpg)

{{< callout context="tip" title="Σημείωση:" icon="outline/rocket" >}}

Οι πληρωμές μέσω **eFood** και **Wolt** αφορούν παραγγελίες που έχουν εξοφληθεί μέσα από τις αντίστοιχες πλατφόρμες (online πληρωμή).
Εάν ο πελάτης εξοφλήσει την παραγγελία **με μετρητά κατά την παράδοση,** τότε το ποσό προσμετράται στις **εισπράξεις μετρητών** και όχι στις αντίστοιχες πλατφόρμες.

{{< /callout >}}

**Ταμείο Βάρδιας**
Περιγράφει τη ροή και τον έλεγχο των μετρητών:

![](/images/kleis-ta-10.jpg)

Δεν υπάρχει διαφορά, που σημαίνει ότι ο υπάλληλος παρέδωσε σωστά το ταμείο.
Αν εμφανίζεται αρνητική διαφορά (π.χ. -**404,75 €**), αυτό μπορεί να συμβαίνει όταν κατά το κλείσιμο της βάρδιας έχει οριστεί **μηδενικό ταμείο** από τον υπάλληλο. Στην περίπτωση αυτή, το σύστημα υπολογίζει ως διαφορά το σύνολο των μετρητών που εισπράχθηκαν.

**Σύνοψη Αναφοράς:**

![](/images/kleis-ta-11.jpg)

✅ **Έλεγχοι που πρέπει να κάνετ**ε:

* Ελέγξτε αν οι εισπράξεις συμφωνούν με τις πληρωμές που έγιναν.
* Ελέγξτε αν τα μετρητά παραδόθηκαν σωστά.

Στην συνέχεια πέρα από τις μεμονωμένες αναφορές που είδαμε υπάρχει και ο συνολικός τζίρος όλου του καταστήματος που περιέχει όλες τις βάρδιες καθώς και όλες τις εισπράξεις συνολικά. Για να δούμε αυτή την αναφορά επιλέγουμε και πάλι διαχείριση πάνω αριστερά , `Ταμείο` -> `Συνολικές πωλήσεις ημέρας` όπως φαίνεται στην παρακάτω εικόνα.

![](/images/kleis-ta-12.jpg)

Η συγκεκριμένη αναφορά εμφανίζει τον **συνολικό τζίρο όλων των βαρδιών** της επιλεγμένης ημέρας, καθώς και το **σύνολο των εισπράξεων.**
Μόλις ανοίξουμε την αναφορά, μας δίνεται η δυνατότητα να επιλέξουμε ανάμεσα σε:

* **Εισπράξεις**, και
* **Τζίρο**

ανάλογα με τις πληροφορίες που θέλουμε να εξετάσουμε.

![](/images/kleis-ta-13.jpg)

Εάν επιλέξουμε την επιλογή `Εισπράξεις`, το σύστημα εμφανίζει **αναλυτικά όλες τις βάρδιες της ημέρας,** με τις εισπράξεις που αντιστοιχούν σε κάθε μία.

➡️ Στο **τέλος της αναφοράς**, εμφανίζεται το **συνολικό ποσό εισπράξεων** της ημέρας, συγκεντρωτικά για όλες τις βάρδιες, όπως φαίνεται και στην παρακάτω εικόνα.

![](/images/kleis-ta-14.jpg)

Εάν επιλέξουμε την επιλογή `Τζίρος`, το σύστημα εμφανίζει όχι μόνο τον **τζίρο όλων των βαρδιών,** αλλά και τα **εισπραχθέντα ποσά**, συγκεντρωτικά, στο τέλος της αναφοράς.

📌 Με αυτόν τον τρόπο έχουμε πλήρη εικόνα για τις συνολικές πωλήσεις και τις αντίστοιχες εισπράξεις της ημέρας, όπως φαίνεται και στην παρακάτω εικόνα.

![](/images/kleis-ta-15.jpg)

Όλες οι παραπάνω αναφορές εκτυπώνονται στον θερμικό εκτυπωτή επιλέγοντας το κουμπί εκτύπωση.

Το τελευταίο βήμα της διαδικασίας είναι το **κλείσιμο ημέρας,** το οποίο πραγματοποιείται **στο τέλος της λειτουργίας του καταστήματος.**
Για να προχωρήσουμε στο κλείσιμο:

1. Επιλέγουμε \`Διαχείριση\` από το επάνω αριστερό μέρος της οθόνης.
2. Στη συνέχεια, επιλέγουμε: \`Τέλος Ημέρας\` → \`Κλείσιμο Ημέρας\`.

📌 Όπως φαίνεται και στην παρακάτω εικόνα, με αυτή την ενέργεια ολοκληρώνεται η ημερήσια λειτουργία του συστήματος.

![](/images/kleis-ta-16.jpg)

**Μόλις επιλέξουμε το κλείσιμο ημέρας, εμφανίζεται μήνυμα επιβεβαίωσης.**
Αν πατήσουμε **OK,** η ημέρα κλείνει οριστικά. Δ**εν απαιτείται καμία επιπλέον ενέργεια από τον χρήστη** – η διαδικασία ολοκληρώνεται αυτόματα και η επόμενη ημέρα ξεκινά άμεσα στο σύστημα. Με το κλείσιμο της ημέρας εκτυπώνεται αυτόματα και το λογιστικό Ζ. Το κρατάτε για τον λογιστή σας.

![](/images/kleis-ta-17.jpg)
