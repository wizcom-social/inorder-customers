---
title: "Πολλαπλές αναμονές παραγγελίας "
description: "Πολλαπλές αναμονές παραγγελίας "
summary: "Πολλαπλές αναμονές παραγγελίας "
date: 2025-04-14T09:15:00+03:00
lastmod: 2025-04-14T09:15:00+03:00
draft: false
weight: 3600
toc: true
seo:
  noindex: false
  title: "Πολλαπλές αναμονές παραγγελίας "
  description: "Πολλαπλές αναμονές παραγγελίας "
tags:
  - take-away
  - self-service
contributors:
  - wizcom
---
Από την έκδοση **InOrder 8.00.0077.2025.03.24.1330** υπάρχει πλέον η δυνατότητα διαχείρισης πολλαπλών παραγγελιών σε αναμονή, σε αντίθεση με τη μέχρι τώρα δυνατότητα προσθήκης μόνο μίας παραγγελίας.
Παρακάτω θα δούμε αναλυτικά τη λειτουργία καθώς και τα σημεία που θα πρέπει να προσέξουμε κατά τη χρήση της.
**Η νέα αυτή δυνατότητα αφορά αποκλειστικά τα σενάρια Take Away και Self Service.**
Στην κάτω δεξιά γωνία της οθόνης έχει προστεθεί η επιλογή `Αναμονή`, όπως φαίνεται και στην παρακάτω εικόνα.

![](/images/poll-an-01.png)

Μόλις επιλέξουμε την `Αναμονή`, εμφανίζεται ένα μήνυμα επιβεβαίωσης, το οποίο μας ρωτάει αν επιθυμούμε να εκτυπώσουμε την παραγγελία, όπως φαίνεται και στην παρακάτω εικόνα.
Επιλέγοντας `Ναι`, η παραγγελία εκτυπώνεται κανονικά στους εκτυπωτές παραγωγής.
Αντίστοιχα, επιλέγοντας `Όχι`, η παραγγελία αποθηκεύεται σε αναμονή χωρίς να πραγματοποιηθεί εκτύπωση.

![](/images/poll-an-02.png)

Μόλις τοποθετήσουμε μια παραγγελία σε `Αναμονή`, αυτή εμφανίζεται στο επάνω δεξί μέρος της οθόνης, στην επιλογή `Αναμονή`, όπως φαίνεται και στην παρακάτω εικόνα.
Στην περίπτωση που υπάρχουν περισσότερα από ένα τερματικά, ο αριθμός των παραγγελιών σε αναμονή ανανεώνεται αυτόματα σε όλα τα τερματικά, χωρίς να απαιτείται κάποια χειροκίνητη ενέργεια από τον χρήστη.

{{< callout context="tip" title="Σημαντική προϋπόθεση" icon="outline/rocket" >}}
Για τη σωστή λειτουργία της αυτόματης ανανέωσης είναι να εκτελείται το **Mobile Service Host** στο δίκτυο της εγκατάστασης.
{{< /callout >}}

![](/images/poll-an-03.png)

Το κουμπί Αναμονή που βρίσκεται στο επάνω δεξί μέρος της οθόνης, λειτουργεί ως λίστα αναμονών.
Επιλέγοντάς το, εμφανίζεται η λίστα με όλες τις παραγγελίες που έχουν τοποθετηθεί σε αναμονή, μαζί με σχετικές λεπτομέρειες για κάθε παραγγελία, όπως:

* Ημερομηνία και ώρα τοποθέτησης σε αναμονή
* Ο χρήστης που έβαλε την παραγγελία σε αναμονή
  Στην ίδια φόρμα, δίπλα από κάθε παραγγελία, υπάρχουν δύο διαθέσιμες επιλογές:

1. Εικονίδιο εκτυπωτή — για επανεκτύπωση της παραγγελίας που βρίσκεται σε αναμονή.
2. Εικονίδιο με μολύβι — για επαναφορά της παραγγελίας στην οθόνη εργασίας, ώστε να ολοκληρωθεί, να αποσταλεί και να κλείσει.

![](/images/poll-an-04.png)

Σε περίπτωση που επιθυμούμε να διαγράψουμε μία παραγγελία που έχει τοποθετηθεί σε Αναμονή, θα πρέπει πρώτα να την επαναφέρουμε στην οθόνη εργασίας.
Αφού επανέλθει η παραγγελία, προχωράμε στην ακύρωση των ειδών που περιλαμβάνει, χρησιμοποιώντας το κουμπί `Αφαίρεση`, όπως φαίνεται και στην παρακάτω εικόνα.

![](/images/poll-an-05.png)
