---
title: Οδηγός αποθήκης και αναλώσεων
description: Οδηγός αποθήκης και αναλώσεων InOrder
summary: Οδηγός αποθήκης και αναλώσεων
date: 2025-01-17T13:36:00+02:00
lastmod: 2025-01-17T13:36:00+02:00
draft: false
weight: 5380
seo:
  noindex: false
  title: Οδηγός αποθήκης και αναλώσεων
  description: Οδηγός αποθήκης και αναλώσεων
---
Σε αυτόν τον οδηγό θα δούμε τις σωστές παραμετροποιήσεις και ρυθμίσεις που χρειάζεται να κάνουμε ώστε να παρακολουθούμε την αποθήκη.
Αρχικά, θα εξετάσουμε τις ρυθμίσεις που χρειάζεται να κάνουμε στα είδη του μενού, τα οποία θα τα χωρίσουμε σε Α’ ύλες και τα είδη που χρησιμοποιούμε στο μενού του προγράμματος.
Σημαντικό βήμα είναι η κατανόηση των εμπορευμάτων και των προϊόντων, ώστε να έχουμε καλύτερη και πληρέστερη κατανόηση της αποθήκης μας.

* **Εμπόρευμα:** Είναι το είδος το οποίο αγοράζουμε και πουλάμε αυτούσιο. Είμαστε δηλαδή οι μεταπωλητές. Το συγκεκριμένο είδος αναλώνει τον εαυτό του και δεν χρειάζεται να δημιουργηθεί Α’ ύλη.
* **Προϊόν:** Είναι το είδος το οποίο δημιουργούμε εμείς, για παράδειγμα, ένας καφές ή μία σαλάτα, μέσα στο οποίο χρησιμοποιούμε και άλλα είδη, όπως οι πρώτες ύλες. Στην περίπτωση αυτή, το προϊόν αναλώνει από τις πρώτες ύλες, γι’ αυτό και πρέπει να φτιάξουμε μία συνταγή.

- - -

## Διαδικασία Δημιουργίας Μενού στο InOrder:

1. **Δημιουργία Μενού:** Αρχικά δημιουργούμε το μενού του InOrder, ξεκινώντας με τα είδη που χρησιμοποιεί ο πελάτης μπροστά (π.χ. καφέδες, φαγητά) και στη συνέχεια προσθέτουμε τις πρώτες ύλες ως είδη.
2. **Προσθήκη Α’ Υλών:** Η διαδικασία για να προσθέσουμε τα είδη Α’ ύλης είναι ακριβώς η ίδια με τη διαδικασία για ένα κανονικό είδος, με τη διαφορά ότι το είδος δεν εμφανίζεται στο μενού μπροστά στον χρήστη.
   Στην καταχώρηση του είδους, συμπληρώνουμε στο πεδίο της **`λογιστικής ομάδας`** ότι το είδος ανήκει στις πρώτες ύλες (Α’ ύλες), ώστε να μπορούμε να το ξεχωρίσουμε στο **Backoffice**.

- - -

### Σωστή Διαχείριση και Κατηγοριοποίηση:

* Μια σωστή πρακτική είναι να καταχωρούμε τις πρώτες ύλες με βάση τα τιμολόγια αγοράς για να υπάρχει συνοχή στην ονομασία των ειδών.
* Επίσης, είναι καλό να καταχωρούμε και τον κωδικό του τιμολογίου αγοράς, ώστε να μπορούμε να κάνουμε αναζήτηση των ειδών βάσει του κωδικού για μελλοντικά τιμολόγια αγορών.

- - -

### Ενεργοποίηση Παρακολούθησης Αποθήκης:

Το αρχικό στάδιο είναι να έχουμε δημιουργήσει το μενού που θα χρησιμοποιήσει ο πελάτης στο InOrder.

Τα είδη που θα χρησιμοποιήσουμε σαν αποθήκη πρέπει να είναι ενεργοποιημένα για παρακολούθηση αποθήκης, όπως φαίνεται στην παρακάτω εικόνα. Αυτό ισχύει και για τα είδη αλλά και για τις πρώτες ύλες.

{{< callout context="tip" title="ΠΡΟΣΟΧΗ!" icon="outline/rocket" >}}
Αν δεν έχουμε ενεργοποιημένη την παρακολούθηση της αποθήκης, το πρόγραμμα δεν θα μετράει τα υπόλοιπα και τα αποθέματα..
{{< /callout >}}

![](/images/apothiki-001.png)

- - -

Παρακάτω θα δούμε πώς δημιουργούμε μια συνταγή για ένα προϊόν από το οποίο θα αναλώνονται πρώτες ύλες.

Αρχικά, ανοίγουμε το είδος που θέλουμε να προσθέσουμε συνταγή και πηγαίνουμε στην καρτέλα `Ανάλωση /Προδιαγραφή`.

Εκεί θα συμπληρώσουμε τα είδη που εμπεριέχονται μέσα στην συνταγή.

Όπως φαίνεται στην παρακάτω εικόνα, έχουμε ως παράδειγμα έναν καφέ, και στην συνταγή έχουμε προσθέσει το καπάκι, το ποτήρι και το καλαμάκι, τα οποία αναλώνονται όταν δίνουμε έναν καφέ σε πλαστικό.

**Παρακάτω θα αναλύσουμε τα πεδία και τον σκοπό τους.**

![](/images/apothiki-002.png)
**Είδος Αποθήκης και Πρώτες Ύλες**

|                                |                                                                                                                                                  |     |
| ------------------------------ | ------------------------------------------------------------------------------------------------------------------------------------------------ | --- |
| **Είδος αποθήκης**             | Το είδος από το οποίο θα αναλώνεται η συγκεκριμένη πρώτη ύλη.                                                                                    |     |
| **Ονομασία πρώτης ύλης**       | Η ονομασία που θέλουμε να έχει η πρώτη ύλη μας, ανεξάρτητα από το είδος αποθήκης που έχουμε ορίσει για την ανάλωση (μπορεί να είναι και η ίδια). |     |
| **Μονάδα μέτρησης**            | Η μονάδα μέτρησης που χρησιμοποιεί το είδος αποθήκης.                                                                                            |     |
| **Ποσότητα**                   | Η ποσότητα που αναλώνει το είδος αποθήκης.                                                                                                       |     |
| **Αναλώνεται στο delivery**    | Αν επιθυμούμε να αναλώνεται στο delivery το συγκεκριμένο είδος αποθήκης.                                                                         |     |
| **Αναλώνεται στο take away**   | Αν επιθυμούμε να αναλώνεται στο take away το συγκεκριμένο είδος αποθήκης.                                                                        |     |
| **Αναλώνεται στο dine in**     | Αν επιθυμούμε να αναλώνεται στο dine in το συγκεκριμένο είδος αποθήκης.                                                                          |     |
| **Εμφανίζεται ως προδιαγραφή** | Αν επιθυμούμε να εμφανίζεται στο Inorder menu το είδος, π.χ. αν είναι συνταγή μιας σαλάτας και θέλουμε να φαίνονται τα υλικά της.                |     |
| **Επιτρέπεται η αφαίρεση**     | Αν μπορούμε να αφαιρέσουμε υλικά της συνταγής, π.χ. σε μια σαλάτα να μπορούμε να αφαιρέσουμε ένα υλικό της.                                      |     |
| **Παραγόμενο προϊόν**          |                                                                                                                                                  |     |
| **Εμφανίζεται web delivery**   | Αν επιθυμούμε να εμφανίζεται στο web delivery το συγκεκριμένο υλικό, όπως και στις πλατφόρμες efood, Wolt, Box κ.λπ.                             |     |
| **Ταξινόμηση**                 | Με ποια σειρά θα εμφανίζονται στο μενού μπροστά τα υλικά (εφόσον έχουμε ορίσει ότι θα εμφανίζονται).                                             |     |
| **Σχόλια**                     | Δεν εκτελεί κάποια λειτουργία, το αφήνουμε κενό.                                                                                                 |     |

- - -

### Παράδειγμα Εφαρμογής: Καφές

Στην περίπτωση του καφέ, όπως στο παράδειγμα παραπάνω, έχουμε βάλει στη συνταγή καλαμάκι, ποτήρι και καπάκι, τα οποία έχουμε αντιστοιχίσει με είδη αποθήκης που έχουμε δημιουργήσει ως Α' ύλες.
Πλέον, κάθε φορά που θα πουλάμε έναν καφέ, θα αφαιρούνται:

* Ένα καλαμάκι.
* Ένα ποτήρι.
* Ένα καπάκι.
  Αυτά με τη σειρά τους θα αφαιρούνται από το είδος αποθήκης που τους έχουμε ορίσει.

- - -

Συσχέτιση Είδους Αποθήκης με Μονάδα Μέτρησης Αγοράς και Περιεχομένου
(Η συνέχεια περιλαμβάνει τον τρόπο με τον οποίο συνδέουμε το είδος αποθήκης με τη μονάδα μέτρησης αγοράς και περιεχομένου).

## Συσχέτιση Είδους Αποθήκης με Μονάδα Μέτρησης Αγοράς και Περιεχομένου

Οι Α' ύλες ενδέχεται πολλές φορές να έχουν διαφορετική μονάδα μέτρησης αγοράς και διαφορετική μονάδα μέτρησης πώλησης. Επομένως, είναι απαραίτητο να γίνει η σωστή συσχέτιση, ώστε κάθε φορά που πουλάμε ένα προϊόν, να αφαιρείται η σωστή ποσότητα των Α' υλών και να έχουμε σωστές αναλώσεις.
Αρχικά, ανοίγουμε το είδος μενού, επιλέγουμε:

* `Αποθήκη/Τιμές` -> `Βασικά στοιχεία` -> `Μονάδες Μέτρησης`.
  Παρακάτω εξηγούμε τι κάνει κάθε πεδίο και πώς γίνεται η αντιστοίχιση.

### Παράδειγμα Είδους: Πλαστικό καλαμάκι

Το συγκεκριμένο είδος που έχουμε ως παράδειγμα είναι το πλαστικό καλαμάκι. Εδώ καθορίζουμε πώς η μονάδα μέτρησης αγοράς (π.χ. κιβώτιο) συνδέεται με τη μονάδα μέτρησης πώλησης (π.χ. τεμάχιο), ώστε να γίνεται σωστή παρακολούθηση και αφαίρεση από το απόθεμα.

Η κύρια μονάδα μέτρησης του είδους βρίσκεται στην βασική καρτέλα (στο παράδειγμα μας, η κύρια μονάδα μέτρησης είναι "Τεμάχια"). Παρακάτω, όλες οι μονάδες μέτρησης είναι σε σχέση με την κύρια μονάδα μέτρησης.

![](/images/apothiki-003.png)

|                        |                                                                                                                                                                                                                                                                                                                                              |
| ---------------------- | -------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **Μ.Μ περιεχομένου**   | Η μονάδα μέτρησης που έχει το περιεχόμενο της Α' ύλης (εάν υπάρχει περιεχόμενο).                                                                                                                                                                                                                                                             |
| **Σχέση με κύρια Μ.Μ** | Η σχέση που έχει το περιεχόμενο της Α' ύλης με την κύρια μονάδα μέτρησης. Στο παράδειγμα της εικόνας, το είδος μας δεν έχει περιεχόμενο, οπότε η σχέση της μονάδας μέτρησης περιεχομένου με την κύρια μονάδα μέτρησης είναι 1.                                                                                                               |
| **Μ.Μ αγορών**         | Η μονάδα μέτρησης με την οποία αγοράζουμε το συγκεκριμένο είδος.                                                                                                                                                                                                                                                                             |
| **Σχέση με κύρια Μ.Μ** | Η σχέση της μονάδας μέτρησης αγορών με την κύρια μονάδα μέτρησης. Στο συγκεκριμένο παράδειγμα, αγοράζουμε την Α' ύλη μας σε κιβώτια, αλλά η ανάλωση γίνεται ανά τεμάχιο. Επομένως, πρέπει να ορίσουμε πόσα τεμάχια υπάρχουν σε κάθε κιβώτιο. Στο παράδειγμα, έχουμε συμπληρώσει στο πεδίο "200", που είναι τα τεμάχια που έχει κάθε κιβώτιο. |

- - -

### Παράδειγμα Συσχέτισης με Κατανάλωση Καφέ

Στη συνέχεια, δημιουργούμε ένα πιο σύνθετο παράδειγμα. Παρακάτω, βλέπουμε πώς ορίζουμε την ποσότητα κατανάλωσης του καφέ.

Στο παράδειγμα μας, έχουμε δημιουργήσει μια Α' ύλη για τον καφέ και την έχουμε ορίσει να αναλώνεται σε ένα είδος που χρησιμοποιούμε μπροστά, στην προκειμένη περίπτωση "Freddo Cappuccino".

Στην ανάλωση, έχουμε ορίσει να αφαιρείται από την Α' ύλη μας (Ποικιλία καφέ espresso) 0,02 κιλά, δηλαδή 20 γραμμάρια, κάθε φορά που πουλάμε ένα Freddo Cappuccino.

![](/images/apothiki-004.png)

Στην συνέχεια θα πρέπει να πάμε στην Α ύλη και να ορίσουμε τον συσχετισμό ώστε να αφαιρεί αυτά τα 20 γραμμάρια σωστά από το είδος της Α ύλης, στην παρακάτω εικόνα βλέπουμε πως ακριβώς το κάνουμε.

Παράδειγμα Είδους: Καφές

Η κύρια μονάδα μέτρησης του είδους μας είναι τα "Κιλά". Στη συνέχεια, κάνουμε τη συσχέτιση με τη μονάδα μέτρησης περιεχομένου και τη μονάδα μέτρησης αγοράς.
Στην περίπτωση αυτή, αν ο καφές που αγοράζουμε είναι του ενός κιλού και τον αγοράζουμε ως "Τεμάχιο":

Στη Μ.Μ αγορών βάζουμε "Τεμάχια".

Στη Σχέση με κύρια Μ.Μ βάζουμε "1", γιατί 1 τεμάχιο = 1 κιλό.

Εάν η συσκευασία που αγοράζαμε ήταν 1,5 κιλό, τότε θα ορίζαμε:

1 τεμάχιο = 1,5 κιλά.
Βάσει αυτού του παραδείγματος, μπορούμε να καθορίσουμε τη σωστή αναλογία για κάθε είδος.
Το σημαντικό είναι να γίνουν σωστές αντιστοιχήσεις ώστε να βγαίνουν σωστοί και οι αριθμοί και τα υπόλοιπα αποθήκης για να μπορούμε να βγάλουμε σωστά ποσά και αναλώσεις.

Στη συνέχεια θα δούμε πως δημιουργούμε ένα παραστατικό αγοράς και πως βάζουμε τις Α ύλες πάνω σε αυτό.
Αρχικά πάμε αριστερά στην στήλη του μενού στην κατηγορία αγορές και επιλέγουμε τα παραστατικά αγορών όπως φαίνεται στην παρακάτω εικόνα.

Στην συνέχεια μας ανοίγει την λίστα με τα παραστατικά αγορών οπού εκεί μέσα θα βρίσκουμε τα προηγούμενα παραστατικά που έχουμε κόψει. Για να κόψουμε νέο παραστατικό επιλέγουμε νέα καταχώρηση όπως φαίνεται στην παρακάτω εικόνα

Στην συνέχεια μας ανοίγει μια φόρμα για να συμπληρώσουμε τα στοιχεία του τιμολογίου καθώς και τον προμηθευτή όπως φαίνεται στην παρακάτω εικόνα οπού έχουν μαρκαριστεί τα υποχρεωτικά πεδία.

Σειρά παραστατικού: Το παραστατικό που μας έχει δώσει ο προμηθευτής μας, π.χ Τιμολόγιο Αγοράς, τιμολόγιο αγοράς- δελτίο αποστολής κτλ.
Κωδ. Παραστατικού: Ο αριθμός που αναγράφεται πάνω στο παραστατικό που μας έχει δώσει ο προμηθευτής μας
Προμηθευτής: Επιλέγουμε τον προμηθευτή μας, αν δεν υπάρχει τότε πρέπει να τον καταχωρήσουμε εκ νεου
Εισαγωγή είδους: βάζοντας τον κωδικό του είδους αν το έχουμε ήδη περασμένο μπορούμε γρηγορά να περάσουμε τα είδη. Αν είναι κάποιο νέο είδος τότε θα πρέπει να το καταχωρήσουμε εκ νέου.
